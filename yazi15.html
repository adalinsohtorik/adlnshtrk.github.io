<!DOCTYPE html>
<html lang="tr">
<head>
<meta charset="UTF-8">
<meta name="viewport" content="width=device-width, initial-scale=1.0">
<title>Hayatınız Neden Aynı Döngüde?</title>
<link rel="stylesheet" href="style.css">
</head>

<body>

<div class="blog-detail">

    <img src="degisim.jpg" alt="Değişim" class="detail-image">

    <h1>Hayatınız Neden Aynı Döngüde?</h1>

    <p>
    Hiç düşündünüz mü? Neden aynı insanları çekiyorsunuz? Neden benzer olaylar tekrar tekrar başınıza geliyor?
    Neden ilişkilerinizde kişiler değişiyor fakat senaryolar tekrarlanıyor?
    Neden her seferinde “bu sefer farklı olacak” diye başlayıp yine aynı hayal kırıklığında bitiyor?
    </p>

    <p>
    Aslında bu sorunun iki temel cevabı var: <strong>Zihin tanıdık olanı güvenli sanır.</strong>
    Ve ikinci sebep: <strong>Siz değişmiyorsunuz.</strong>
    Bu iki gerçeği anlamadan dönüşüm başlamaz.
    </p>

    <p>
    Çoğumuz değişmek fikrini severiz. Yeni hedefler, yeni ilişkiler, yeni iş, yeni şehir…
    Fakat gerçek değişim Instagram biyografinizi güncellemek ya da saç modelinizi değiştirmek değildir.
    </p>

    <p>
    “Neden hep aynı tip insanlar bana denk geliyor?” diye soruyorsunuz.
    Çünkü kendinizle ilgili rahatsız edici, karanlık alanları görmezden geliyorsunuz.
    Siz aynı kaldığınız sürece hayatınızdaki senaryo değişmez.
    Oyuncular değişir ama film aynı kalır.
    </p>

    <p>
    Bilinçaltınız en sadık köleniz ve en acımasız efendinizdir.
    Ne istediğinize değil, neye inandığınıza bakar.
    Eğer “ben değersizim” inancı varsa, değersiz hissettiren insanlar gelir.
    “Aşk acıdır” diyorsanız acı gelir.
    “Para zordur” diyorsanız para kaçar.
    “Ya aşk ya para” diyorsanız hep ikilem yaşarsınız.
    </p>

    <p><strong>Neye inanırsanız onu yaşarsınız.</strong></p>

    <h2>Peki Ne Yapabilirsiniz?</h2>

    <p><strong>1. Kabul.</strong><br>
    Kendinizi, karanlığınızı, hatalarınızı ve korkularınızı kabul etmeden hiçbir şey değişmez.
    </p>

    <p><strong>2. Minnettarlık.</strong><br>
    Minnettarlık beyninizde dopamin sistemini aktive eder.
    Dopamin; ödül, zevk ve motivasyon hormonudur.
    Motivasyon arttıkça değişim başlar.
    </p>

    <p><strong>3. Gerçek Kimliğinizi Keşfetmek.</strong><br>
    Başkalarının size yüklediği rolleri fark edin.
    İnsan anlamını kendi oluşturur.
    Güçlü olabilirsiniz, bilge olabilirsiniz, kırılgan da olabilirsiniz.
    Hepsi insani.
    </p>

    <p>
    Eğer hayatınızda aynı olaylar dönüp duruyorsa bu kader değildir.
    Bu bir programdır.
    Senaryoyu değiştirmediğiniz sürece sahne değişmez.
    Oyuncular değişir ama acı kalır.
    </p>

    <p>
    Siz kendinizi dönüştürdükçe dış dünyanız da değişir.
    İnsanları ikna ederek değiştiremezsiniz.
    Onları etkilemenin tek yolu kendi frekansınızı değiştirmektir.
    </p>

</div>

</body>
</html>
